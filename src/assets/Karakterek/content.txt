SZEREPLŐK

Karmosi úr
“Karmosi vagyok, alásszolgája miaáú!”
Fiatalon a falusi porta csibésze, majd híres feltaláló.
Találkozhatsz vele a „Karmosi Úr, a feltaláló” című mesében.

Wilhelmina
“Ez az izgága viselkedést biztosan nem tőlem örökölte ez a gyerek.”
Bajor macskakisasszony, Karmosi Úr felesége.
Találkozhatsz vele a „A lakodalom és az új otthon” című mesében.

Kukac, Vattacukor, Zserbó
“Miau, miau hejj, hol van már az esti fincsi tej?”
Karmosi úr és Wilhelmina gyerekei a Macskamancs Ranch ifjú lakói.
Találkozhatsz velük a „Gyermekáldás” című mesében.

Lapidus
“Fölteszem ide ezt a jó kis hálót, biztos fogok vele egy finom ínycsiklandó bogárkát.”
Hat lábbal született kedves kis pók, nektárt eszik.
Találkozhatsz vele a „Lapidus, a kis pók barátra talál” című mesében.

Monopator
“Monopator Generális támadásba lendül, Geronimóóóó!”
Egyszemű bátor kis bogár, Lapidus barátja.
Találkozhatsz vele a „Otthonteremtés és Monopator Generális” című mesében.

Félelmetes Pacal Kapitány  
“Borzalom, füstölt sóval hintette meg a salátát az a konyhai barbár!”
Kényszerűségből kalóznak állt tengeri csillag, a szakács szakma igazi mestere.
Találkozhatsz vele a „A vad tengeri szakácsbanda” című mesében.

KáoszSzofi
“Ellopták a velőscsontom hó hóhahó, vonyított nagy búsan a kanapélábú kopó!”
A KáoszKutyák zenekar basszusgitárosa és vonyítója.
Találkozhatsz vele a „KáoszKutyák, a zenekar” című mesében.

Zöldi
“Ezt nézd Ubellinea mit találtam, egy vízközjáró szerkezet tervrajzát!”
A Sekély-tenger egyetlen tengeri uborkája, ezermester, felfedező.
Találkozhatsz vele a „A vízközjárós kaland” című mesében.

Paszomány Sámuel
“Te jó ég, az ott egy késfarkú palavárd!”
A Sekély-tengeri Nagy Kagylótár vezetője, egy idős szemüveges polip.
Találkozhatsz vele a „Zöldi, a kis tengeri uborka” című mesében.

Tuk Dezső
“Kotródj innen nádi farkas, vagy megtáncoltatlak a szarvamon!”
A balai puszta elsőszámú kosa, az aklok közti Szarvcsavar Kupa győztese, a birkák büszke népé­nek egyik vezetője.
Találkozhatsz vele a „A vízközjárós kaland” című mesében.

Étcsokirály és Tejcsokirály
“Egészségetekre kedves alattvalóink, rátok ürítjük a szertartásbögréket!”
A Csokoplanétán elterülő csokirályságok uralkodói.
Találkozhatsz velük a „A Nagy Csokoládé Csetepaté” című mesében.

Hotdog
 „Induljunk Dezső, lessük meg azt az űrhajót!”
Egy hotdogtestű, kanapélábú, egyenes, felfelé álló antennafarkú tacskó.
Találkozhatsz vele a „A csodálatos zsúrkenyér” című mesében.

Brigec és Purcel
„Ajajj, már megint tiszta csillagpor a fluxuskondenzátor!”
Az Űrmézőrzők közé tartozó két űrlény.
Találkozhatsz velük a „A csodálatos zsúrkenyér” című mesében.

Csibapaprika
„Ne csüggedj barátom! Bedobunk néhány falatot, teli hassal jobban megy a gondolkodás.”
Egy kedves sünlány, Karmosi Úr gyerekkori barátja.
Találkozhatsz vele a „A vízközjárós kaland” című mesében.




